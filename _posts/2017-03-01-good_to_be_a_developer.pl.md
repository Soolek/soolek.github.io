---
layout: post
title:  "Pozytywnie: Jak dobrze być programistą w dzisiejszych czasach"
date:   2017-03-01 17:00
public: true
categories: developer
languages:
- pl
---

W połowie lipca 2016 - konkretnie w piątek, kiedy to jechałem na zawody driftingowe DriftOpen w Koszalinie, dostałem dziwny telefon od kolegi z ówczesnej pracy:

> "Cześć, eee, zamykają nam biuro i jest pytanie czy zabrać Tobie coś z biura?"

Niestety wrodzona podejrzliwość spowodowała że odebrałem to jako żart i musiałem tą sytuacje potwierdzić u innego kolegi. Informacja ta była tak nieprawdopodobna, że nie mogłem w nią uwierzyć. Swojego czasu przeżyłem upadek firmy ale na pewno nie spodziewałem się tego po firmie która dopiero co otworzyła swój nowy duży oddział w Polsce. Tak więc, kontynuowałem pakowanie i wyruszyłem w podróż z Gdańska do Koszalina.

Po drodze niestety ta informacja się potwierdziła - firma LowCostTravelGroup w której wtedy pracowałem ogłosiła bankructwo (<http://www.gazetakrakowska.pl/strefa-biznesu/a/krakow-lowcosttravelgroup-zbankrutowal-ponad-200-osob-stracilo-prace,10411642/>).

## Zwątpienie

Miałem już zawracać, bo budżet na starty dopinałem na ostatni guzik. Wpisowe jednak miałem już opłacone. Paliwo, opony jak i nocleg również, więc pozostało jedynie powalczyć z własną psychiką i cieszyć się z weekendu - a do tego problemu wrócić w poniedziałek.

Na moje szczęscie jestem programistą. Informacja o upadku firmy szybko doszła do headhunterów i zanim się spostrzegłem, już w niedzielę moja skrzynka pocztowa wyglądała następująco:

![](/assets/images/posts/work_offers.png)

...a ja ciągle nie mogłem uwierzyć jak szybko tak ważne sprawy mogły się potoczyć.

Także warto być programistą w dzisiejszych czasach - zachęcam do tego każdego kto jeszcze nie wie co chce w życiu robić jak i tych co rozważają zmiane profesji. Ja mogłem skończyć tak jak często przytaczany tekst o bezrobotnych programistach Twittera:

> Rozmowa dwóch zwolnionych programistów:

> Bezrobocie to było najgorsze pół godziny mojego życia

## Niema tego złego...

Ostatecznie podbudowany ilością ofert, dałem sobie 3 tygodnie na znalezienie pracy z której byłbym zadowolony, i była to najlepsza decyzja w moim życiu. Otóż, okazało się że nie tylko będę w stanie znaleźć ciekawą pracę, ale także taką w której będę mógł spełniać swoją pasję obcowania z samochodami - [Delphi w Krakowie](http://www.delphikrakow.pl), gdzie miałem nadzieje pracować przy autonomicznych samochodach:

[![](/assets/images/youtube.png){: .yt-image-logo}![](http://img.youtube.com/vi/meTZKZp5QDY/0.jpg){: .yt-image}](http://www.youtube.com/watch?v=meTZKZp5QDY)

Pomimo, że zostałem zatrudniony jako .NET developer, szybko (praktycznie 3 dni od rozpoczęcia pracy) dostałem wyzwanie - napisać algorytm wizyjny do zaznaczania drogi i samochodów w C++. Wow - musiałem bardzo dużo się nauczyć w ekstremalnie krótkim czasie, ale to jest dokładnie to co chciałem robić - podążać w kierunku autonomicznych samochodów którę są idealnym połączeniem moich dwóch pasji: programowania oraz kierowania. 

[![](/assets/images/posts/AutoLineMarker_sreenshot_m.jpg)](/assets/images/posts/AutoLineMarker_sreenshot.jpg)

Dzięki mojej pasji sprawdziłem się znakomicie w tym zadaniu i mój program aktualnie jest wykorzystywany powszechnie do wspomagania oznaczania szczegółów na drodze.